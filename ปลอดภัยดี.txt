ปลอดภัยดี
ดูนโยบาย
สุขภาพดี
ดูนโยบาย
สร้างสรรค์ดี
ดูนโยบาย
สิ่งแวดล้อมดี
ดูนโยบาย
บริหารจัดการดี
ดูนโยบาย
เรียนดี
ดูนโยบาย
โครงสร้างดี
ดูนโยบาย
เศรษฐกิจดี
ดูนโยบาย
เดินทางดี
ดูนโยบาย
 
กรุงเทพฯ เมืองน่าอยู่สำหรับทุกคน" คือโจทย์หลักที่ใช้ในการออกแบบนโยบาย ทีมเพื่อนชัชชาติจึงศึกษาดัชนีชี้วัดเมืองน่าอยู่ (The Global Liveability Index) ของ Economist Intelligence Unit (EIU) เพื่อใช้เป็นพื้นฐานในการจัดกลุ่มนโยบายและ ดัดแปลงให้ครอบคลุมบริบทของเมืองกรุงเทพฯ จึงนำมาสู่ "กรุงเทพฯ 9 ดี" หรือ นโยบาย 9 มิติ ดังนี้

เว็ป นโยบาย https://www.chadchart.com/
    

สถานที่น่าเที่ยว

*ล่องเรือดินเนอร์แม่น้ำเจ้าพระยา
ดื่มด่ำบรรยากาศล่องเรือสำราญสุดหรู พร้อมอิ่มอร่อยกับอาหารไทยและนานาชาติแบบบุฟเฟต์ขณะล่องเรือชมทัศนียภาพสองฝั่งแม่น้ำเจ้าพระยา พร้อมบรรยากาศความบันเทิงบนเรือ ไม่ว่าจะเป็นการฟังบทเพลงแสนไพเราะ และชมการแสดงศิลปะวัฒนธรรมไทยที่หาดูได้ยาก 

*เยาวราช
ไชน่าทาวน์ ที่โด่งดังที่สุดในไทย รวมถึงยังโด่งดังไปจนถึงต่างประเทศในความเป็นย่าน สตรีทฟู้ด ที่มีของกินนานาชนิดริมสองข้างทางให้ได้อร่อยกันในราคาย่อมเยา นอกจากเรื่องของความอร่อยแล้ว เยาวราชยังเป็นย่านที่มีประวัติศาสตร์อยู่คู่กับกรุงเทพฯ มาอย่างยาวนาน จึงเป็นอีกที่เที่ยวหนึ่งที่มีเสน่ห์มากๆ

*หอศิลป์กรุงเทพ BACC
หอศิลป์กรุงเทพ หรือ หอศิลปวัฒนธรรมแห่งกรุงเทพมหานคร (Bangkok Art and Culture Centre) เป็นพิพิธภัณฑ์ศิลปะ ที่ตั้งอยู่ที่สี่แยกปทุมวันนั่นเองค่ะ ที่นี่จัดตั้งขึ้นเพื่อเป็นแหล่งรวมของกลุ่มศิลปิน เพื่อพบปะ แลกเปลี่ยนความคิด แนวการทำงานศิลป์ต่างๆ ทั้งยังมีนิทรรศการจัดแสดงหมุนเวียนเปลี่ยนไปในแต่ละช่วง ใครที่อยากมาหาแรงบันดาลใจ เสพงานศิลป์ อินกับงานอาร์ท ชวนกันมาได้ที่นี่ลย

*สถานีรถไฟหัวลำโพง 
เป็นสถานีรถไฟเก่าแก่นับร้อยปีซึ่งก่อตั้งขึ้นในปลายสมัยรัชกาลที่ 5 ในปี พ.ศ. 2453 ค่ะ ลักษณะของสถานีรถไฟของที่นี่จะแตกต่างจากที่อื่นๆ ด้วยตัวอาคารทรงโดมโค้งสไตล์อิตาเลียน ผสมกับศิลปะแบบเรอเนสซองซ์ คล้ายกันกับสถานีรถไฟแฟรงก์เฟิร์ตในประเทศเยอรมนีนั่นเอง ทำให้ที่นี่เป็นอีกที่เที่ยวถ่ายรูปสวยในกรุงเทพฯ ทีเดียวค่ะ นอกจากนี้ ด้านหน้าของสถานีรถไฟ ยังมี พิพิธภัณฑ์รถไฟไทย ให้เราได้เข้าชมอีกด้วย


ประวัติกรุงเทพ

พื้นที่บริเวณกรุงเทพมหานครในปัจจุบัน เดิมเป็นที่ตั้งของเมืองธนบุรีศรีมหาสมุทร ชาวต่างชาติเรียกกันว่า "บางกอก" มาตั้งแต่สมัยกรุงศรีอยุธยา[8] มีความสำคัญเนื่องจากเป็นเส้นทางออกสู่ทะเลและติดต่อค้าขายกับอาณาจักรต่าง ๆ เป็นเมืองหน้าด่านขนอน คอยดูแลเก็บภาษีกับเรือสินค้าทุกลำที่ผ่านเข้าออก ส่วนบริเวณปากน้ำตรงอ่าวไทย เรียกกันว่า "นิวอัมสเตอร์ดัม" มีชุมชนใหญ่และโกดังของชาวต่างประเทศไว้สำหรับพักสินค้า ปัจจุบันคือพื้นที่บริเวณอำเภอพระประแดง[8]

ที่มาของคำว่า "บางกอก" นั้น มีข้อสันนิษฐานว่าอาจมาจากการที่แม่น้ำเจ้าพระยาคดเคี้ยวไปมา บางแห่งมีสภาพเป็นเกาะเป็นโคก จึงเรียกกันว่า "บางเกาะ" หรือ "บางโคก" หรือไม่ก็เป็นเพราะบริเวณนี้มีต้นมะกอกอยู่มาก จึงเรียกว่า "บางมะกอก" โดยคำว่า "บางมะกอก" มาจากวัดอรุณ ซึ่งเป็นชื่อเดิมของวัดดังกล่าว และต่อมากร่อนคำลงจึงเหลือแต่คำว่าบางกอก[8][9]

ต่อมาเมื่อถึงคราวเสียกรุงศรีอยุธยาใน พ.ศ. 2310 หลังการกอบกู้อิสรภาพจากพม่า สมเด็จพระเจ้ากรุงธนบุรีทรงสถาปนาเมืองธนบุรีศรีมหาสมุทรให้เป็นราชธานีแห่งใหม่ เมื่อวันที่ 3 ตุลาคม พ.ศ. 2313[8] ครั้นสิ้นรัชกาลสมเด็จพระเจ้ากรุงธนบุรี ในวันที่ 6 เมษายน พ.ศ. 2325 สมเด็จเจ้าพระยามหากษัตริย์ศึกได้ขึ้นเสวยราชสมบัติ ทรงพระนามว่าพระบาทสมเด็จพระพุทธยอดฟ้าจุฬาโลกมหาราช ปฐมกษัตริย์แห่งราชวงศ์จักรี มีพระราชดำริว่า ฟากตะวันออกของกรุงธนบุรีมีชัยภูมิดีกว่าตะวันตก เพราะมีลำน้ำเป็นขอบเขตอยู่กว่าครึ่ง หากข้าศึกยกมาติดถึงชานพระนคร ก็จะต่อสู้ป้องกันได้ง่ายกว่าอยู่ข้างตะวันตก จึงโปรดเกล้าฯ ให้สร้างกรุงรัตนโกสินทร์ขึ้นทางฝั่งตะวันออกของแม่น้ำเจ้าพระยาให้เป็นราชธานีแห่งใหม่ โดยสืบทอดศิลปกรรมและสถาปัตยกรรมจากพระราชวังหลวงของกรุงศรีอยุธยา[8]

พระองค์มีพระบรมราชโองการให้พระยาธรรมาธิกรณ์กับพระยาวิจิตรนาวี เป็นแม่กองคุมช่างและไพร่ไปวัดกะที่ดินเพื่อสร้างพระนครใหม่ในวันที่ 8 เมษายน พ.ศ. 2325 ทรงประกอบพิธียกเสาหลักเมือง เมื่อวันอาทิตย์ เดือน 6 ขึ้น 10 ค่ำ ย่ำรุ่งแล้ว 9 บาท (54 นาที) ปีขาล จ.ศ. 1144 จัตวาศก ตรงกับวันที่ 21 เมษายน พ.ศ. 2325 เวลา 6.54 น.[8] และทรงประกอบพระราชพิธีปราบดาภิเษกในวันที่ 13 มิถุนายน พ.ศ. 2325[10]

ต่อมาในรัชสมัยของพระบาทสมเด็จพระจอมเกล้าเจ้าอยู่หัว ทรงเปลี่ยนชื่อพระนครจาก บวรรัตนโกสินทร์ เป็น อมรรัตนโกสินทร์ และมีฐานะในการปกครองส่วนท้องถิ่นเป็น จังหวัดพระนคร[11]

ในรัชสมัยของพระบาทสมเด็จพระจอมเกล้าเจ้าอยู่หัว โปรดเกล้าฯ ให้ตัดถนนใหม่ขึ้น ทรงดำริให้ตัดถนนเจริญกรุง เป็นถนนเส้นแรกในกรุงเทพมหานคร ก่อสร้างเมื่อวันที่ 5 กุมภาพันธ์ พ.ศ. 2404[12] และเปลี่ยนรูปแบบผังเมืองกรุงเทพมหานครเฉกเช่นอารยประเทศ เนื่องจากในสมัยนั้นสยามประเทศถูกคุกคามจากมหาอำนาจยุโรป และตรงจุดนี้เป็นหนึ่งในข้ออ้างที่มหาอำนาจนำมาใช้เพื่อแทรกแซงและคุกคามสยามประเทศ ภายหลัง ต่างชาติยุโรปเองได้ยอมรับกรุงเทพมหานครว่า เป็นหนึ่งในเมืองที่มีผังเมืองงดงามที่สุดในโลกในสมัยนั้น[13]

ต่อมาเมื่อวันที่ 21 ธันวาคม พ.ศ. 2514 รัฐบาลจอมพลถนอม กิตติขจรได้รวม จังหวัดพระนคร และ จังหวัดธนบุรี เข้าด้วยกันเป็น นครหลวงกรุงเทพธนบุรี[14] และภายหลังการปรับปรุงการปกครองใหม่เมื่อวันที่ 14 ธันวาคม พ.ศ. 2515 จึงได้เปลี่ยนเป็นชื่อเป็น กรุงเทพมหานคร แต่นิยมเรียกกันว่า กรุงเทพฯ[15]

ในปี พ.ศ. 2554 กรุงเทพมหานครได้รับการประกาศจากองค์การการศึกษา วิทยาศาสตร์ และวัฒนธรรมแห่งสหประชาชาติ ให้เป็นเมืองหนังสือโลก หรือ World Book Capital ประจำปี พ.ศ. 2556[16] กรุงเทพมหานครติดอันดับที่ 102 เมืองน่าอยู่ของโลก
